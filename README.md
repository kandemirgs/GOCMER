# MERGOC

Türkiye’deki Üniversitelerde Göç Başlığı Altında Kurulan Merkezlerin İncelenmesi ve MERGOC için Öneri Taslağı

 
Görsel 1: Göç Merkezi olan Üniversiteler 1  https://drive.google.com/file/d/1sB3HvLUn5LjmsYqWoxdx-5wpfl5jWbBK/view?usp=sharing

Görsel 2: Göç Merkezi olan Üniversiteler 2  https://drive.google.com/file/d/1zXq_BEHKhC9CndgxNBErMd-ZouODi8uq/view?usp=sharing

• Türkiye’deki devlet üniversitelerinde 17, vakıf üniversitelerinde 6 olmak üzere toplamda göç ile ilgili 23 araştırma merkezinin bulunduğu görülmektedir. Bu merkezlerden 6’sının internet sitelerine erişimin mümkün olmadığı ya da internet sitelerinde hiçbir gelişmenin yer almadığı, 5 merkezin ise çok az faaliyet gerçekleştirdiği söylenebilir.

• Vakıf üniversiteleri içerisinde en iyi sayılabilecek merkezlerin Koç Üniversitesi ve İstanbul Bilgi Üniversitesi’ne ait olduğu anlaşılmaktadır. Özellikle Koç Üniversitesi uluslararası saygınlık ve işbirlikleri de dâhil olmak üzere pek çok konuda ileri düzeyde olduğu, Bilgi Üniversitesi’nin ise başarısını göç alanında çok sayıda araştırma projesi yaratarak gerçekleştirmektedir. Devlet üniversiteleri içerisinde ise, Türk-Alman Üniversitesi, Ankara Sosyal Bilimler Üniversitesi ve Ankara Yıldırım Beyazıt Üniversitesi’ne bağlı göç merkezlerinin faaliyet, araştırma, proje vb. konularda iyiler arasında yer aldığı söylenebilir.

• Özellikle devlet üniversitelerine bağlı göç merkezlerinin internet sitelerinin çok klasik düzenlendiği ve amaca uygun kurulmadığı göze çarpmaktadır. • Vakıf üniversiteleri ve devlet üniversiteleri içerisinde aktif olan merkezler incelendiğinde; konuyla ilgili veya ileride konuyla ilgilenebilecek öğretim üyesi ve araştırma görevlisi ve uzmanlar tarafından desteklendiği görülmektedir. • Alanında çok iyi olan merkezlerin ciddi bir ekibi olduğu görülmektedir. Örneğin, MireKoç yürütme kurulu hariç idari ofiste toplamda idari personel, bursiyer ve uzman olmak üzere 13 çalışan yer almaktadır.

*İncelenen merkezlerin ışığında Mersin Üniversitesi Göç Araştırmaları Uygulama ve Araştırma Merkezi için bazı öneriler sıralanacak olursa;*

- Merkezin daha kolay hafızada kalmasını sağlayacak **ikinci bir marka isim** ihtiyacı vardır. Mersin Üniversitesi Genç Girişimci Merkezinin “Girişimci Limanı” adıyla anılması ya da Koç Üniversitesinin göç merkezi kısaltmasının “MireKoc” olması gibi ayrıca bu isim uluslararası tanınırlığı da artırmak için belirlenmiş.

- Merkezin kolay hatırlanabilir olması için bir **logo** ihtiyacı bulunmaktadır.

- Merkez, kendisini daha iyi konumlandırabilmek için bağımsız bir ara yüze sahip bir **internet sitesi** kurmalıdır. Bu internet sitesi SEO (Search Engine Optimization) çalışmaları ile google gibi arama sitelerinde diğer göç ile ilgili merkezlerin önüne geçmeli ve hem Mersin Üniversitesinin hem de merkezin tanınırlığını artırmaya yardımcı olmalıdır.

- İnternet sitesinin aramalarda daha ön sıralara tırmanabilmesi, her şeyden önce merkezin faal olması ve internet kullanıcılarının siteye girebilmek için daha çok nedene ihtiyaç duyabilmesi ile mümkün olabilir. Bunun için düzenli verilerin paylaşıldığı, ilgi artırıcı görsel çalışmalar, duyurular merkezin sitesi üzerinden gerçekleştirilmelidir.

- **Aylık barometre**; Türkiye ve Mersin’e ait göç konusuna ait bilgilerin yer aldığı bir rapor, aylık olarak online ortamda paydaşlara sunulabilir.

- **Sanal gerçekçi göç hikâyeleri**; Mersin’e göç eden ya da Mersin’den göç edenlerin hayat hikâyelerinin yer anlatıldığı bir video dizisi youtube ve merkezin internet sitesi üzerinden düzenli olarak paylaşılabilir. Kullanılacak teknik, sanal gerçeklik olarak bilinen 360 derece video kamerası ile gerçekleştirilecektir. Söz konusu teknolojinin böylesi bir çalışmada daha önce hiç kullanılmaması ilgiyi üst düzeye çıkaracaktır. Kendiliğinden doğal bir takipçi kitlesi yaratılacaktır. Ayrıca, merkezin teknolojik yenilikleri ve gelişmeleri çok yakından takip ettiği mesajı yerleşmiş olacaktır.

- **Göç Yolu Haritaları**; Mersin’in çok önemli bir göç merkezi olduğunun bilinmesi amacıyla tarihte ve günümüzde Mersin içerisinden geçen Haç yolu, Roma yolu, İpek yolu, Göçmen Kuş yolu ve Yörük Yolu gibi güzergâhların Tarih, Arkeoloji, Şehir ve Bölge Planlama gibi bölümlerde görevli akademisyen ve uzmanların yardımıyla oluşturulması sağlanabilir. Böylece, Mersin’in göç konusunda ne kadar değerli bir şehir olduğunu, göç olgusunun ne kadar geniş bir kapsamı içine aldığı ve merkezde interdisipliner çalışmaların gelişmesinin önünü açmaya yardımcı olacaktır.

- Merkez, odak noktası olabilmek, kurumsal durabilmek ve yaratıcı işler ortaya koyabilmek için ileride merkezin ihtiyaçlarına göre kurgulanmış bir **mekân** ihtiyacı duyacaktır. Mekân ve alt yapı kurulması süreçlerinin yüksek maliyetleri göz önüne alındığında, ilk önce bu desteğin sağlanacağı bir proje hazırlanması gerekiyor. Bunun için üniversitedeki akademisyen ve uzmanlardan desteği sağlanmalıdır.

- Merkez, günden güne düzenli olarak gelişen **kentle ilgili bir göç envanteri** çıkarmakla sorumlu tutmalıdır. Böylece, kentte göçten kaynaklanan sorunlar daha kapsamlı ve derinlemesine analiz edilme şansı bulacaktır.

- Söz konusu envanterin ortaya çıkarılmasına katkı sağlayacak bütün kamu kurum ve kuruluşları, ulusal ve uluslararası sivil toplum kuruluşları ile irtibata geçmeli, gerekli **protokol anlaşmaları** sağlanmalıdır.

- Envanter büyük ve düzenli veri girişine ihtiyaç duyacağı için **bilgisayar tabanlı teknoloji altyapısı** kurulmalı ve gerekli uzman ve akademisyenler sürece dâhil edilmelidir. Ayrıca, merkezde büyük veri ile envanter oluşturulmaya çalışıldığı duyurularak yeni yöntemlere açık olunduğu, desteklendiği ve uygulandığı vurgulanmalıdır.

- Göç ile ilgili proje çıkartabilecek olan akademisyenler desteklenmeli en azından onların veriye ulaşmakla ilgili kaygıları çözüme kavuşturulmalıdır. Onun için kurumlarla yapılacak protokollerin önemi büyük görünüyor. Bununla birlikte çeşitli milletlerden üniversite bünyesinde bir **gönüllü öğrenci havuzu** yaratılmalı ve projelerde bu öğrenciler istihdam edilmelidir. Böylesi bir havuzun kurulmaya başlanmasıyla birlikte öğrenciler sürekli hizmet içi eğitime tabi tutularak güvenilir araştırmacılar olmaları sağlanmalıdır.

- Pandemi sürecinde **online sertifika programları** düzenlenmeli, ilerleyen aşamalarda yüz yüze ve yeterli olgunluğa erişildiğinde **lisansüstü program** kurulması hedeflenmelidir.

- İnterdisipliner bir havuz oluşturabilmek için farklı alanlardan akademisyenler merkeze davet edilmeli, **düzenli söyleşiler** gerçekleştirilmelidir.

- Uluslararası göç araştırma merkezleri incelenmeli, karşılıklı işbirlikleri geliştirilmeli ve merkezin zaman içerisinde **misafir araştırmacılara** ev sahipliği yapacak bir yer olması sağlanmalıdır.

- Yerel ve ulusal projelerle birlikte **uluslararası projelerin** de yapılması hedeflenmeli bunun için gerekli bilgi ve donanıma sahip akademisyen ve uzmanlardan destek alınmalıdır.

- Tüm bu hedefler doğrultusunda merkez **misyon ve vizyon ve yönetim şemasını** tekrar gözden geçirerek revize etmelidir.

- Merkez, ortaya koyduğu hedefleri başarabilmek için bir **zaman çizelgesi** oluşturmalı ve bu çizelgeye sadık kalmalıdır.

- Motorsiklet göçü, gezgin dinamikleri ...

- Göç temasını geliştirmek ...
Bonus: Sosyal bilimlerde araştırma merkezleri Türkiye üniversiteleri listesi https://drive.google.com/file/d/1zpgPSJr2BmVTyAHxZ3-JVBXlfjBbC-IA/view?usp=sharing 
